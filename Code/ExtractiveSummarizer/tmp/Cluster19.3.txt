পাঁচ দিনের মাঠপর্যায়ে তথ্য সংগ্রহের পর গবেষক দলটি ঢাকায় ফিরে নমুনা পরীক্ষাসহ আনুষাঙ্গিক কাজ করে। প্রতিবেদনে দেখা যায়, গবেষক দলটি চট্টগ্রাম মেডিকেল কলেজ (চমেক) হাসপাতাল, আগ্রাবাদ মা ও শিশু হাসপাতাল, নেভি হাসপাতাল, সাতকানিয়া উপজেলা স্বাস্থ্য কমপ্লেক্স ও কয়েকটি বেসরকারি ক্লিনিক পরিদর্শন করে ডেঙ্গু রোগীদের তথ্য সংগ্রহ করেছে। এদিকে চট্টগ্রাম মেডিকেল কলেজ হাসপাতালে বর্তমানে শতাধিক ডেঙ্গু রোগী চিকিৎসা নিচ্ছেন। 